---
title: Domande frequenti sulla fine del ciclo di vita di Adobe Mobile Services
description: Risposte alle domande più frequenti sull’annuncio relativo alla fine del ciclo di vita di Adobe Mobile Services.
exl-id: c5f44341-7b87-4530-b86e-17e2911a7959
source-git-commit: 343e0a727c570c9eec503d7903d0477134fc6189
workflow-type: ht
source-wordcount: '421'
ht-degree: 100%

---

# Domande frequenti sulla fine del ciclo di vita di Adobe Mobile Services

La data di fine del ciclo di vita di Adobe Mobile Services era il **31 dicembre 2022**.

## Cosa succede?

Mobile Services ha raggiunto la fine del ciclo di vita il 31 dicembre 2022. Dopo tale data, Mobile Services, che supporta un’interfaccia utente incentrata su dispositivi mobili, acquisizione, deep linking, messaggistica in-app, notifiche push e geolocalizzazione, non è più supportato.

## Cosa è incluso e cosa non è incluso?

Questo annuncio di fine del ciclo di vita include solo Adobe Mobile Services, la piattaforma indipendente in [mobilemarketing.adobe.com](https://mobilemarketing.adobe.com). Gli SDK per dispositivi mobili versione 4 che si basano su questa interfaccia sono stati ritirati il 31 agosto 2021.

Questo annuncio di fine del ciclo di vita NON include Adobe Analytics per app mobili, che fa parte degli SDK di Adobe Experience Platform per dispositivi mobili. Queste funzioni, che includono il comportamento in-app, l’analisi del ciclo di vita, il tracciamento delle interazioni con i messaggi e i profili di pubblico, continuano a ricevere supporto da Adobe.

## Perché la funzionalità viene ritirata?

Con la continua espansione delle capacità di mobile marketing di Adobe, le funzionalità precedentemente disponibili in Mobile Services verranno rilasciate nelle soluzioni Adobe Experience Cloud o offerte tramite Adobe Exchange Premier Partners. Questa transizione offre funzionalità di mobile marketing più potenti e flessibili.

## Cosa succederà alle regole di elaborazione esistenti create in Mobile Services?

Le [Regole di elaborazione](https://experienceleague.adobe.com/docs/analytics/admin/admin-tools/processing-rules/processing-rules.html?lang=it) create o generate nell’interfaccia utente di Mobile Services, verranno migrate automaticamente ad Adobe Analytics prima della data di fine del ciclo di vita di Mobile Services. Le regole di elaborazione migrate si comportano in modo simile ad altre regole di elaborazione in Adobe Analytics, dove puoi visualizzarle o modificarle liberamente. Questa migrazione non richiede alcuna azione da parte dell’utente.

Dopo la scadenza di Mobile Services, tutta la logica delle regole di elaborazione verrà gestita esclusivamente all’interno di Adobe Analytics, incluso l’utilizzo delle [variabili di dati di contesto](https://experienceleague.adobe.com/docs/analytics/implementation/vars/page-vars/contextdata.html?lang=it).

## Quali opzioni di transizione sono disponibili?

Adobe offre tre percorsi di transizione a seconda del caso d’uso dell’organizzazione.

1. **Messaggistica in-app e notifiche push**: Adobe consente di effettuare la transizione dei flussi di lavoro di messaggistica in Adobe Journey Optimizer. Questo prodotto consente alle organizzazioni di ottimizzare e personalizzare le esperienze lungo l’intero percorso del cliente, inclusa la messaggistica mobile.
1. **Acquisizione e deep linking**: acquisizione e deep linking sono offerti tramite il programma Adobe Exchange Premier Partners. Il team che gestisce i partner Adobe ti può presentare al partner più adatto per aiutarti a trovare la soluzione migliore per le tue esigenze.
1. **Servizio Places**: il servizio Places offre funzionalità gratuite di geolocalizzazione. Consulta la [documentazione del servizio Places](https://experienceleague.adobe.com/docs/places/using/home.html?lang=it).

## Dove posso trovare risposte alle eventuali domande?

Per ulteriori informazioni, consulta la [Spark Page sulla fine del ciclo di vita di Adobe Mobile Services](https://spark.adobe.com/page/C6D30y09zaRpD/). Per ulteriori domande, contatta il tuo rappresentante Adobe.
